---
layout: default
title: Alex
id: alex
permalink: band/alex/
group: band
---

Het verhaal van Aniday uit het boek 'Het Wisselkind', doet sterk denken aan het muzikale leventje van bassist Alex Mol. Alex had ook de sterke drang om terug te keren naar zijn muzikale voorkeur: eigen werk spelen! Alex begon als bassist van een eigen werk band uit Onderdijk, heeft daarna wat (succesvolle) commerciële omzwervingen in het covercircuit gemaakt, maar voelt toch dat zijn hart bij het eigen werk ligt.

Henry Day (uit het boek Het Wisselkind) is ook zo'n jongen. Hij loopt ontevreden weg, vastbesloten om niet meer terug te gaan. Henry wordt ontvoerd door de Wisselkinderen en één van hen verandert zich in zijn evenbeeld. De nieuwe Henry Day neemt zijn leven over. Ondertussen worstelt de oude Henry Day, omgedoopt tot 'Aniday' ,met zijn verlangen om terug te keren naar zijn oude leventje. Alex worstelt niet meer. Hij heeft in de band Aniday zijn passie teruggevonden.

Paar leuke details: zangeres Marlies en Alex stonden vroeger ook al op dezelfde podia, wie had ooit kunnen bedenken dat ze hun krachten zouden bundelen in het stevige maar prachtige werk van Aniday… En over wisselkinderen gesproken: het was oorspronkelijk de bedoeling dat Alex één keer zou invallen voor de oude bassist van de band, maar hij heeft zijn plek niet meer afgestaan. Alex voelt zich erg thuis tussen alle huidige muzikanten van Aniday, dus wat hem betreft: geen wisselingen meer!