---
layout: post
title:  "Daar waren we dan!"
subtitle: "Videoclips"
date:   2009-02-02
author: Alex Mol
img:
  url: /_media/img/2014-02-15.jpg
  alt: "Alt tekst"
---

<p>Daar waren we dan met zijn allen, Robby, Liselotte en Johan van "Valentine" en Marlies, Danny, Robert en Alex van "Aniday". 15.00 sharp op het Deltion College in Zwolle want onze videoclips waren klaar! De studenten van de afdeling Mediavormgeving zijn een half jaar bezig geweest met het maken ervan! Met z'n allen naar boven (2 hoog denk ik, wat een 'doolhovig' gebouw!) want vandaag gaat het gebeuren, we gaan het eindresultaat zien. Na wat gesteggel werden we verzocht maar even een beneden in de lerarenkamer een kopje koffie te gaan halen want de ruimte en opstelling van de apparatuur  was nog niet klaar.</p>

<p>Aldaar een aantal bakkies en veel leuke gesprekken later kwam het verlossende woord: "Kom maar weer naar boven".  Vol spanning gingen we de ruime college zaal binnen waar een Mac-setje stond en een enorm doek belicht door een beamer. We kozen om eerst de video van "Can't take no more", de singel van Aniday te bekijken…   Het was even stil… WAUW zeg wat een te gekke productie is dat! Dan hoor je later dat het 'nog maar' 2e en 3e  jaars studenten zijn! Ze hebben een geweldige clip gemaakt waarop we met de band boven op een wolkenkrabber staan te spelen en beelden van onze zangeres, Marlies, hevig  in conflict met zichzelf in op diverse niet nader te noemen situaties. (cliffhangertje heet dat…) , Nog een keer kijken, mag dat?? Tuurlijk. Oké nog een keer maar dan op de Mac. Wauw hier is het nog mooier! Op wat kleine puntjes na waar de studenten ons zelf op wezen zijn we zeer in ons nopjes met het resultaat. Sjapoo.</p>

<p>Dan de clip van mr Valentine zelf. Eigenlijk een beetje hetzelfde verhaal. Maar dat zal vast op www.robbyvalentine.com te lezen zijn. Wanner beide clips te zien zullen zijn voor het grote publiek is niet helemaal duidelijk omdat het natuurlijk ook om een studie project gaat. Hou deze site dus nauwlettend in de gaten voor de officiële release datum!!!</p>

<p>Na de presentatie hebben we met z'n allen nog even lekker nagepraat, gedronken, interviews gedaan voor lokale tv zender (link1, link2) en afscheid genomen voor zover! Met muzikanten van beide bands nog even lekker wat eten in de pannenkoekenboot.. die dicht was dus dat werd een wegrestaurantje.. ook leuk!  En dan… tot volgende week voor de laatste repetitie voor de eerste rockgig dit jaar, 31 januari in R17 te Grootebroek!</p>

<p>Tot dan<br />
AM</p>

