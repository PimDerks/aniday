---
layout: post
title:  "Wat een gave tijd is dit voor ons!"
subtitle: "Grote prijs van Nederland"
date:   2009-07-14
author: Marlies Schuitemaker
img:
  url: /_media/img/2009-09-22.jpg
  alt: "Alt tekst"

scroller:
  - url: "/_media/img/2014-02-15.jpg"
    caption: "Lorem"
  - url: "http://www.dummyimage.com/600x400/FFF/000"
    caption: "Ipsum"
  - url: "http://www.dummyimage.com/600x400/FF0000/00FF00"
    caption: "Dolor"

meta:
  - key: "Auteur"
    value: "Marlies Schuitemaker"
  - key: "Datum"
    value: "14 juli 2009"

---

<p>Dingen begonnen echt gaaf te gaan toen we bij 3fm live mochten spelen
(zie video’s op deze site).
Toen wat gave optredens zoals die in P3, de kwart finale van de
Grote Prijs van Nederland
(heeft Paul al een stukje over geschreven)
en vorige week zondag waren we Headliner van
het Popweekend Alkmaar en kwam Lost the Way uit!</p>

<p>Het was nog spannend of het wel door kon gaan: Alex was onwijs ziek, maar hij heeft zich zodanig op kunnen peppen dat hij er maar mooi wel stond! Klasse Lexum!!  Het was sowieso een pittig weekend: Robert en ik hadden vrijdag en zaterdag ook al opgetreden, maar je bent muzikant of niet natuurlijk.</p>

<p>Gelukkig hielden we het droog, op de stadsfeesten in Hoorn werden we vorig jaar getroffen door een wolkbreuk waardoor we maar twintig minuten konden spelen en de belofte dat we er dit jaar weer mochten staan voor een volledige show, maar die stadfeesten 2009 en de wolkbreuk zijn inmiddels voorbij…</p>

<p>Enfin… Veel bekende en ook veel nieuwe gezichten in het publiek in Alkmaar. Dat is altijd het leuke van spelen op een festival: nieuwe mensen kennis laten maken met wat we doen! Er zijn tijdens dit optreden heel gave foto’s gemaakt door Fred, welke in ons fotoboek te bewonderen zijn: foto’s – pagina 2. Heel gave weergave van de show, bedankt Fred!</p>

<p>Lost the Way zal overigens binnenkort via deze website verkrijgbaar zijn.  We zijn nog bezig met het ontwikkelen van een webshop.</p>

<p>Maar…. Het allerspannendst was het toch wel afgelopen vrijdag. Danny, Robert en ik waren uitgenodigd om aanwezig te zijn bij de bekendmaking van de Halve finalisten van de GPVN.
Het was afgeladen vol met muzikanten uit heel Nederland (wat ook meteen de reden is dat we niet met de hele band aanwezig konden zijn, simpelweg geen ruimte)</p>

<p>We hadden wel een goed gevoel over ons optreden in Den Bosch, maar desondanks waren we wel gespannen. Voor je gevoel goed spelen hoeft niets te zeggen. Misschien let de jury wel op hele andere zaken dan wij denken, of schatten we onze kwaliteiten verkeerd in? Toen de categorie Rock Alternative werd voorgelezen startten ze bij de B… nou… we zijn niet door, dacht ik….</p>

<p>Maar het werd niet op alfabetische volgorde voorgelezen dus na een naam of 5 hoorden we : “ANI … DAY…”, alsof het twee losse woorden waren.  We waren natuurlijk superblij en hebben het heel stoer rock & roll gevierd in de chocoladebar tegenover Heineken City met een witte chocolade milkshake, een chocolade fondue een Brownie waar Danny iemand mee dood had kunnen gooien zo hard, en een wafel. Yeah!!!! **Word weer misselijk als ik er aan denk**</p>

<p>Op de foto ons chocolade feestmaal:</p>

Image

<p>Hier volgt nog het persbericht over de halve finale van http://groteprijsvan.nl/nieuws?id=802</p>

<div class="blockquote">

    <h2>Halve Finalisten 2009 bekend!</h2>
    <p>10 juli 2009</p>

    <p>Vanavond zijn tijdens een zeer drukbezocht event in Heineken The City te Amsterdam de Halve Finalisten van de Grote Prijs van Nederland 2009 bekendgemaakt. Mede door het unplugged optreden van Two Way Radio en de Nederlandse muziekselectie van dj Job de Wit was het een goed feestje met muzikanten, juryleden, journalisten en organisatoren onder elkaar. Grote Prijs TV heeft opnamen gemaakt; het videoverslag is volgende week te bekijken via onze site. Nieuwsgierig? De kick-off en aflevering 1 van Grote Prijs TV zijn nu al te bekijken op ons YouTube kanaal.</p>

    <p>De lijst van Halve Finalisten ziet er als volgt uit:</p>

    <h3>Singer/Songwriter</h3>
    <p>Bart Oostindie, Brown Feather Sparrow, Brown Hill, Celine Cairo, Eefje, Evy for the Kill, Lee Mason, Mary had a little band, Mathijs Leeuwis, Myriam Gaasbeek, Steffen Morrison, Wotienke.</p>

    <h3>Hiphop</h3>
    <p>Crooks, Dope D.O.D., Dret en Krulle, Far I, Fotosynthese, Joe Kickass, Kraantje Pappie, Noizboiz, Skinto, Tastic, Unknown Eye, Xdot.</p>

    <h3>Rock/Alternative</h3>
    <p>Aniday, Anni K, BluefisH, Bombay Show Pig, Cinq Croniq, The Cosmic Carnival, Dog Called Phenix, Early Adopters, mailman john, The New Shining, neWax, Stairs to Nowhere.</p>

    <h3>Dance/producers</h3>
    <p>Baskerville, Charly and Gallus, Dancing Bears, DS-10 Dominator, Kaiser Gayser, Loops, Mike Mago, MilkMoneyMaffia, [Moos], Pitto, The Routines, Size.</p>

    <p>De Halve Finales vinden plaats in september op diverse poppodia in het land (Ekko Utrecht, Gigant Apeldoorn en Speakers Delft). De Finales van de Grote Prijs vinden plaats op zaterdag 12 december in Paradiso en de Melkweg.</p>

</div>

<p>
    Tot volgende x!<br />
    XxMlies
</p>