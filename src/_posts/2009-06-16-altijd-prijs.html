---
layout: post
title:  "Altijd prijs!"
date:   2009-06-16
author: Paul
img:
  url: _media/img/2014-02-15.jpg
  alt: "Alt tekst"
---

<p>Altijd prijs!</p>

<p>Bij de volgende afslag links af; bestemming bereikt…</p>

<p>…met een zwoele zachte “g”  loodst de Belgische dame aan de binnenkant
van de Tom van Alex, ons het centrum van Den Bosch binnen.
Het Plein nummer 79.</p>

<p>Samen met alle andere bands van de avond maken we een grote stapel muziekinstrumenten aan de linkerkant van het podium en tussen de vaten bier en sterke drank mogen we ons omkleden… rock & roll op z’n best zou ik zeggen ;-)</p>

<p>Als ik om negen uur om mij heen kijk zie ik overal bekende gezichten in rood/zwarte Aniday shirts; Plein79 de kwartfinale van de Grote prijs van Nederland is wat ons betreft nu al een geslaagde avond!</p>

<p>Wij spelen als laatste band, dus kunnen op ons gemak met iedereen een praatje maken en een drankje drinken.</p>

<p>Met de Folk achtige klanken van Tangerine and Friends wordt de avond ingeluid.</p>

<p>Alle bands spelen alsof het hun laatste optreden is en de energie spat ervan af!</p>

<p>Rond de klok van 11en is het onze beurt, snel de spullen op het podium, gitaar stemmen en aftikken.</p>

<p>Als we ons omdraaien zien we een zaal vol juichende Aniday supporters; Dat geeft ons allemaal meteen een super goed gevoel en tovert een glimlach op onze gezichten J.</p>

<p>De 15 minuten zijn dus voor dat we het doorhebben  al weer voorbij… “WE WANT MORE!” scheeuwt de zaal… ja, wij willen ook meer!!!!</p>

<p>..maar helaas houdt de gastheer van vanavond zich netjes aan de regels en laat ons ons geen toegift laat spelen (die bewaren wij dan maar voor de finale ;-).</p>

<p>Hoewel er op de avond nog geen uitslag bekend werd gemaakt was er voor mijn gevoel een "triomf voor het enthousiasme"; voor alle deelnemende bands, de organisatie, het publiek en last but not least alle mensen die de moeite hebben genomen om helemaal naar Den Bosch af te rijzen om ons te supporten!</p>

<p>Dank jullie wel!</p>
