---
layout: default
title: Paul
permalink: about/paul/
group: about
---

Over de vraag: 'waarom maak ik muziek?', heb ik tot nu toe eigenlijk weinig nagedacht. Ik heb hier dus ook niet direct een antwoord op. Dit in tegenstelling tot mijn vriendin, die, zodra ik bovenstaand zinnetje aan haar voorlas, meteen begon met het roepen van diverse statements waarvan ik jullie de meesten zal onthouden.

Okay, eentje dan: “…je hebt het nodig om dagelijks te functioneren, want als je géén muziek zou maken, wordt je een irritant persoon!”
Om het tegendeel te bewijzen en aan te geven dat er toch een diepere reden moet zijn, begin ik maar eens met:

## Het begin
Kleine Paul sloeg zijn spaarvarken in 1000 stukken en ging elke gitaarwinkel in Amsterdam af. Na een dag zoeken zag hij hem: een zwarte gitaar model fender-strat …dat was hem!!!! Eenmaal thuis aangekomen sloot kleine Paul zich op in zijn slaapkamer om daar vervolgens twee jaar niet uit te komen, zelfs zijn eten werd onder de deur doorgeschoven.

Hoewel ik veel buren heb zien komen en gaan, vond ik zelf dat het nog wel aardig ging. Vanaf die tijd werd niet alleen gitaarspelen, maar ook het kopen van gitaarspullen voor mij een echte obsessie. Vanaf mijn 18e ben ik in bandjes gaan spelen en is muziek maken bij mij nog meer centraal komen te staan. Veel oefenen, veel optreden en last-but-not-least veel gitaarspullen kopen … Samen spelen met andere muzikanten en de “chemie” die dat teweeg kán brengen is voor mij ook een ultieme kick.

Muziek heb ik ook altijd gebruikt als een vlucht uit de realiteit. Alleen zijn in je eigen muziek-wereld, waar je aan niets hoeft te denken, je zou het bijna gitaar-meditatie gaan noemen!

Ik ga nu stoppen voordat ik nog meer gekke dingen ga roepen… Al doe ik dat natuurlijk niet graag, moet ik nu toch mijn vriendin gelijk gaan geven… Het leermoment van vandaag is dus ook: “muziek maken heb je nodig om geen irritant persoon te worden!”