---
layout: default
title: About
---

De band is pas iets meer dan een jaar samen heeft nu al zulke mooie dingen bereikt. ANIDAY bracht in 2009 twee singles uit, speelde ’s nachts op de gang in het programma Turbulent op 3fm, en was laten een week lang te horen op 3fm bij Rob Stenders in zijn programma Eetvermaak! ANIDAY speelde verder onder andere op Herfstpop, in P3, spektakel op het Plein, sloot het popweekend Alkmaar met veel succes af als headliner en schopte het tot de halve finale van de Grote Prijs van Nederland waar ANIDAY geen favoriet van de jury bleek, maar zeker wel van het publiek, door het verkrijgen van 66% van de publiekstemmen in het Utrechtse Ekko. Omdat het toch het publiek is waar je het als band van moet hebben is dat geen reden geweest om bij de pakken neer te zitten. In tegendeel…  de band staat te popelen om ook in 2010 zoveel mogelijk mensen te bereiken met hun muziek.

De muziekstijl van ANIDAY laat zich moeilijk omschrijven.
Wanneer er toch vergeleken moet worden zou men kunnen zeggen dat ANIDAY een brug slaat tussen Evanescence, Pink, en de Guano Apes, en dat zij het muzikale gat daar tussen dichten… ANIDAY laat zich namelijk alleen maar omschrijven als ANIDAY.  De muziekstijl spreekt een breed publiek aan en het bewijs daarvoor wordt gevonden in de grote diversiteit in het optredens bezoekende publiek, variërend van jong tot oud, van metal liefhebber, tot poprock minnend, in binnen en buitenland.

ANIDAY heeft een heavy, professionele en volwassen sound en de band  live een lust voor oor en oog. De band neemt de luisteraar mee in een avontuur dat afwisselend wellustig, hels of meeslepend genoemd kan worden. Eén ieder die ANIDAY live heeft mogen aanschouwen wil meer… en of dat nou komt door de krachtige songs, de ijzersterke zang, of door de geweldige muzikanten waaruit te band bestaat, dat mag je zelf aanschouwen en bepalen wanneer je deze te gekke band live ziet.

ANIDAY klinkt live vanzelfsprekend net zo goed als op cd, en de show die de band live laat zien, sluit naadloos aan bij de op cd geschetste thema’s. Het is een ervaring die je in 2010 hoe dan ook niet mag missen.

ANIDAY is:

- Marlies Schuitemaker Zang
- Robert Kempe  Toetsen/gitaar/zang
- Paul Coenradie  Gitaar/zang
- Danny Simons  Drums
- Alex Mol  Bas